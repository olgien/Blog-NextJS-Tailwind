---
title: 'Len - dlaczego to taki wspaniały materiał? Właściwości tkaniny'
description: opis posta.
date: '2020-08-08'
modified_date: '2020-08-08'
image: img/koszula-lniana-z-kolnierzykiem-olga-pokrywka-safari.jpg
---

Ponadczasowy i trwały – len wraca do mody niemal w każde lato. Trend na lniane ubrania utrzymuje się od kilku lat i wciąż rośnie w siłę, a coraz większa grupa osób docenia jego niezwykłe właściwości, dzięki którym łatwiej jest przetrwać upały. Świadomi konsumenci wybierają go jako materiał bardziej ekologiczny i z polskich upraw! Dlaczego len jest tak cennym włóknem? Jak pozyskuje się len?

Czy wiecie, że len jest jednym z najstarszych włókien uprawianych przez człowieka? Utkany był wykorzystywany chociażby do mumifikacji zwłok przez starożytnych Egipcjan. Jest niewysoką rośliną (w czasie zbiorów ma około metra wysokości), wykorzystywaną w całości – jedyny odpad to pył z przerobu. Pozyskuje się z niej nie tylko włókna, ale i przerabia na olej, wysokiej jakości papier, płyty paździerzowe, wykorzystuje do produkcji leków, suplementów diety czy na pasze dla zwierząt.
